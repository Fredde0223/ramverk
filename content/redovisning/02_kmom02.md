---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

__Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?__

Känner igen den generella iden men tror inte jag har någon erfarenhet av just MVC. Kanske är det så att vi i någon tidigare kurs jobbat med just MVC utan att jag insett att det är tekniken vi använder, jag blir så osäker när jag tänker på det. För att läsa på om MVC och förstå begreppet närmare tittade jag lite i de artiklar som fanns på momentets hemsida. Så som jag förstår det och ser på det handlar det helt enkelt om att dela upp filerna så att de i sig själva utför enklare och mer specifika uppgifter. Kontrollern kommer helt enkelt att koppla ihop frontend och backend då den hämtar information från modellen, som sedan skickas vidare till en viss vy som användaren kan se. Requests och responses skickas mellan användare och kontroller.

__Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?__

Återigen tittade jag framför allt på de länkar som fanns presenterade på momentets hemsida. I detta fallet handlade det även om en video från en PHP-konserens. För att förklara begreppet på endast ett par rader kan man säga att det handlar om att ett system ska byggas upp av många små byggstenar som har specialiserade uppgifter och att ett större interface byggs upp av flera mindre. Anledningen till att dela upp koden i en sådan struktur är att man kan vidareutveckla existerade delar eller helt enkelt skapa nya delar till systemet utan att behöva röra den existerade koden och därav kommer tidigare skriven kod forsätta att fungera och dess tester kommer att vara korrekta. Genom att jobba med SOLID-principen kommer vi helt enkelt kunna försäkra oss om en hög kvalite, samt en förenkling av underhåll m.m.

__Har du någon erfarenhet av designmönster och kan du nämna och kort förklara några designmönster du hört talas om?__

Nja, detta är väl egentligen inte något jag har så stor erfarenhet av, speciellt inte att sätta ord på. Jag kan just nu inte direkt koppla till några tidigare designmönster, kanske för att jag inte inser att jag jobbat med dem, eller för att jag helt enkelt inte ens jobbat med dem. I "PHP the right way" läste jag lite kort tidigare om några designmönster, och något jag känner väl igen där är något de kallar "Factory", vilket innebär att en klass skapar ett fullständigt object vi vill använda. Detta liknas vid att en bil byggs i en fabrik, och innebär att eftersom vi har hela "bilen" som byggs i klassen, behöver vi endast skriva om klassen om vi vill bygga annorlunda, utan att pilla på flera olika ställen. Såg även nåt som kallades "singleton" som menade på att man endast skulle jobba med en instans av en viss klass åt gången. Det kändes också relativt relevant. Efter detta momentet kan jag ju lägga till både MVC och SOLID till listan över designmönster jag känner till, vilket gör att jag i princip dubblade min kunskapsbas, så det var ju bra!

__Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.__

Jag kollade runt lite på alla ramverken som fanns listade på momentets hemsida. Detta är första gången jag egentligen tittar närmare på något annat ramverk än Anax i PHP. Det jag hittade var helt enkelt att mycket av det man känner igen från Anax även går att hitta i de andra ramverken. Till exempel såg jag MVC strukturen presenterad samt att vissa directories hade liknande eller samma namn. Det jag egentligen insåg är att ramverken på ett eller annat sätt bygger på liknande strukturer, men med vissa delar som fungerar på väldigt olika sätt. Det fanns säkert mycket mer jag kunde hittat om jag spenderade ännu mer tid på att djupdyka de olika ramverken men jag hade tyvärr inte den tiden. Jag kände dock att jag fick lite insikt strukturmässigt, hur man kan lägga upp saker på olika sätt, vilket kändes kul.

__Vilken är din TIL för detta kmom?__

Jag gillade den generella iden SOLID har. Att kunna jobba vidare utan att riskera att tidigare skriven kod påverkas. Principen gör att allt bara har sin plats och att tester och felsökning blir lättare. Att få sätta ord på hur en undersida byggs upp med hjälp av MVC kändes även det som en bra sak att ha med sig. Att liksom ha dessa klara riktlinjerna och strukturerna i huvudet redan då man börjar ett projekt ser jag som en stor fördel. Annars vet jag inte om jag har någon direkt TIL utöver detta. Självklart lär man sig alltid en mängd mindre saker men det var inget som direkt stod ut. Kan inte på rak arm säga om vi tidigare arbetat med $_SERVER, men att här kunna hämta ut information, i detta fallet användarens IP, var en sak jag kommer ta med mig.
